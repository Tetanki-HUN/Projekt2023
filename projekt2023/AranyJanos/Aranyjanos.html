<!DOCTYPE html>
<html lang="hu">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="https://maxcdn.bootstrapcdn.com/bootstrap/3.4.1/css/bootstrap.min.css">
    <link rel="stylesheet" href="aranyjanos.css">
    <title>Arany János</title>
</head>
<body>
    <div class="row">
        <div class="col-sm-2">
            <div id="konyvjelzo"></div>
        </div>
        <div class="col-sm-8" id="szoveg">
            <p>Vörösmarty Mihály és Petőfi Sándor mellett Arany János a XIX. század harmadik nagy magyar 
                költője. Elbeszélő költeményei a magyar epika csúcspontjai. Lelkekbe vésődő meséket költött,
                halhatatlan magyar alakokat teremtett, ragyogóvá tette a múltat. Hol borús képzeletének 
                képeivel népesítette be történeteit, hol humorának aranyszálaival szőtte át mesemondását. 
                Kompozícióinak tökéletessége, előadásának varázsa, verselésének értékei elavulhatatlanokká
                teszik költeményeit. Munkáiból örök költői szépségek tűnnek elő.</p>
            <p>Arany János 1817 március 2-án született Nagyszalontán, Bihar megyében. Szegény református 
                családba született. Kései gyermek volt, szülei féltő gonddal nevelték, hiszen a tüdőbaj 
                miatt kilenc testvére közül csak a legidősebb, Sára maradt életben. Édesapja, Arany György 
                és édesanyja Megyeri Sára, mindketten földművesek voltak.</p>
            <p>János fiatal korától tisztes szegénységben, de békés és csendes környezetben nőhetett fel. 
                Egészen korán, 3-4 éves korában megtanult olvasni, hamuba írt betűk segítségével.</p>
            <p>Apja rengeteget mesélt neki a Toldiról, megszerettette vele a magyar népköltészetet és az 
                irodalmat. Tanulékonysága korán feltűnt: mire hatévesen iskolába került, már nemcsak 
                tökéletesen olvasott, hanem bibliai történeteket, énekeket és a könnyű irodalom termékeit
                is ismerte. Csodagyereknek tartották, és már iskolai évei alatt városszerte ismertté vált 
                verseiről. Páratlan szókincsre tett szert, és a régi magyar nyelv nagy hatást gyakorolt 
                költészetére. A későbbiekben talán emiatt idegenkedett a nyelvújítás és a romantika magyar
                nyelvre gyakorolt hatásaitól.</p> <br>
            
            <h3>Iskolás évek</h3>
            <p>Szalontán kezdett el iskolába járni 1823-ban. Iskolás évei végén, hogy szülei anyagi helyzetén 
                könnyítsen, a tanulás mellett tanított is, és az iskolában lakott. 1833-ban a költészeti 
                osztályba lépett, majd novembertől a Debreceni Református Kollégiumban tanult. Mivel reményei
                nem váltak valóra, és pénze is kevés volt, 1834 márciusában Kisújszállásra ment egy évre 
                segédtanítónak, hogy pénzt szerezzen tanulmányai folytatására. Kisújszálláson Török Pál, a
                későbbi református püspök volt a rektor, aki megnyitotta jeles könyvtárát Arany előtt, és 
                ennek köszönhetően éjjel-nappal olvasott. A német és francia nyelvben is elmélyült, és 
                latinból, németből fordított és a költészettel is kísérletezett.</p>
            <p>Egy év múlva visszament Debrecenbe, ahol tanárai is felfigyeltek rá. Kisújszállási ajánló 
                leveleivel és szorgalmával hamarosan az osztály élére került, és a tanítás folytán anyagi 
                helyzete is tűrhetővé vált. Az iskolai egyhangúságot megunó Arany azonban ekkoriban nem 
                tanító, hanem festő vagy szobrász akart lenni, így 1836 februárjában önként elhagyta a 
                kollégiumot. Ez a kilépés azt eredményezte, hogy középfokú tanulmányait nem fejezte be, és 
                emiatt nem kaphatott végbizonyítványt sem.</p> <br>

            <h3>Vándorszínész kitérő</h3>
            <p>1836-ban önéletrajzi vallomásai szerint minden erkölcsi és anyagi kényszerítés nélkül hagyta 
                el az iskolát, és élete válaszút elé került. Ferenczy István szobrászatának híre vonzotta 
                nagyon, aki az 1830-as évek ünnepelt zsenije volt. A szobrászat gondolatával titokban 
                foglalkozó Arany megingott. Az alig húszéves ifjú 1836 februárjában Debrecenben a Fáncsy 
                Lajos és László József igazgatása alatt működő színtársulathoz szegődött egy évre. A társulat 
                azonban pár hónap múlva feloszlott. A rövid időszak ellenére is több darabban játszhatott.</p>
            <p>Első fellépése valószínűleg a színpad mögött történt, és ennek során a színpad átrendezésekor 
                székeket pakolt. Lépésről lépésre szoktatták ugyanis hozzá a színpadi léthez. A debreceni 
                színlap először 1836. március 3-án említette meg a nevét Ernst Raupach népszerű regényes 
                színjátékában, az <i>Ördög Róbert</i>ben, ahol a tanácsnokot alakította. Ezután több darabban 
                feltűnt, hol a második favágó vagy éppen a jövendő századbeli inas epizódszerepében. Nem 
                jelentős színészi megnyilvánulások, de azért arra is lehetősége adódott, hogy énekes 
                szerepkörben szép basszus hangját is megmutassa. Talán legjelentősebb színészi szerepét 
                kapta 1836.  március 26-án, amikor <i>Vígkedvű Mihály</i> című drámában, Biczó István városi 
                tanácsnokot alakíthatta. Április 1-jén a társulat föloszlott.</p>
            <p>Ezután egy Hubay nevezetű színész által toborzott és részben a feloszlott társulat romjaiból 
                szervezett vándorszínész csapathoz csatlakozott. A néhány hónapig tartó sanyarú hányattatás 
                során megtapasztalta az egyre érezhetőbb nyomort, továbbra sem jött a nagy színészi szerep. 
                Kialudt a színészet iránti rajongó fellángolása. Egy éjszaka, álmában halottnak látta 
                édesanyját, ezért elhagyta a társulatot, és gyalog hazaindult.</p> <br>
            
            <h3>Szülei halála és házasság</h3>
            <p>Hazaérve megtudta, hogy apja megvakult, anyja pedig haldoklott és két héttel később kolerában 
                megbetegedve elhunyt  ennek hatására egy ideig még a költő is elhallgatott benne. Szülőhelyén 
                a grammatikai osztályokat tanította 1839 tavaszáig, majd egy évig írnokként helyezkedett el a 
                városnál, végül rendes aljegyző lett Nagyszalontán. </p>
            <p>Ez után nem sokkal találta meg élete párját. Fontos lett számára, hogy házasságához biztos 
                anyagi hátteret teremtsen, így kevesebb ideje maradt az irodalom tanulmányozására. 
                Nagyszalontán 1840. november 19-én vette feleségül Ercsey Juliannát, egy ügyvéd törvénytelen
                és vagyontalan leányát. Úgy döntött, hogy az esküvő után már nem foglalkozik annyit olvasással
                és különböző művek tanulmányozásával, hanem helyette minden szabadidejét szeretett feleségével
                töltötte. Munkájában szorgalmas és kiegyensúlyozott volt, kisebb peres ügyekben segédkezett, 
                passzusokat (marhalevél) állított ki, és a hivatali életben kiválóan teljesített, még a megyei
                táblabírák is elismerték tevékenységét.</p>
            <p>Házasságából két gyermeke született, 1841-ben Juliska és 1844-ben László. Mindketten sikeresek 
                lettek felnőttkorukban.</p>
            
            <h3>Visszatérés a költészethez és egy barátság kezdete</h3>
            <p>1842 tavaszán Arany egykori tanulótársa, Szilágyi István Szalontára érkezett rektori minőségben,
                és a költőt az irodalmi munkásság folytatására buzdította. 1845 nyarán írta az Elveszett
                alkotmány című szatirikus eposzt, amelyet beküldött a Kisfaludy Társaság vígeposzpályázatára.
                A mű meg is jelent a Kisfaludy-társaság Évlapjában, és vele a 25 arannyal járó pályadíjat 
                is elnyerte, bár Vörösmarty nem volt teljesen elragadtatva, és bírálta hexametereit. A 
                kritikai kifogások azonban nem vették el a kedvét, hanem inkább további munkára inspirálták
                Aranyt.</p>
            <p>1846-ban az Életképekben jelent meg tőle egy falusi beszély Egyszerű beszélyke, Úti tárczámból 
                és egy másik Hermina címmel. Az Egyszerű beszélyke volt Arany első nyomtatásban is megjelent 
                írása. </p>
            <p>1846-ban a Kisfaludy Társaság ismét irodalmi pályázatot írt ki. A pályázat követelménye az volt,
                hogy készítsenek egy olyan költeményt, amelynek főhőse egy egykoron élt történelmi személy. 
                Arany János Toldija egyöntetű siker volt, és olyan győzelmet aratott, hogy nemcsak a 
                pályadíjat nyerte meg hanem bírálói ámulatát is. Egyszerre ünnepelt költő lett, és jeles 
                írók figyelme fordult feléje. Petőfi volt az egyik első, aki üdvözlésére sietett, és 
                ismeretlenül is levélben köszöntötte őt.</p>
            <p>Ez időtől kezdve folyamatosan írt az Életképekbe és a Pesti Divatlapba kisebb költeményeket. 
                1847-ben készítette el a Toldi estéjét és a Murány ostromát. Petőfi meglátogatta Szalontán, 
                és ettől kezdve szoros barátság szövődött közöttük, és rendszeresen leveleztek egymással. Ez
                a levelezés jelentős kor- és irodalomtörténeti emlék is egyben. Úgy írt és fordított ez 
                időben, hogy közben napi tíz órai hivatali munkáját is ellátta, és családjára is 
                odafigyelt. </p> <br>
            
            <h3>A 48-as forradalom és annak következményei</h3>
            <p>1848-ban a Kisfaludy Társaság felvette tagjai közé. Az 1848–49-es forradalom és szabadságharc 
                alatt néhány verset és kisebb elbeszélést írt a folyóiratokba és néhány közéleti helyzetdalt 
                is. Ilyen például a Nemzetőr-dal, de nem hozott létre jelentős esztétikai értéket, mivel az 
                űakkori közösségi hangnem távol állt az ő líraiságától. A kormány által megindított Nép 
                Barátja című lap szerkesztését nem vállalta el, csak nevét kölcsönözte hozzá, míg a tényleges 
                szerkesztő Vas Gereben volt. Arany eleinte több költeményt és népszerű politikai cikket írt a 
                lapba, de 1849. március 10-től már a neve sem fordult elő a lapon. Nemzetőrként részt vett a 
                szalontai századdal az aradi várostrom körüli katonai szolgálatban. Jegyzői hivatalát 1849 
                tavaszáig megőrizte, de a város nem tudta fizetni a tisztviselőit, ezért a Szemere Bertalan 
                által vezetett belügyminisztériumnál vállalt fogalmazói állást. Hivatalával összefüggésben 
                Debrecenbe, majd Pestre költözött. Mindeközben családja végig Szalontán maradt, ahol otthont 
                adott Petőfi családjának 1849. január végétől májusig.</p>
            <p>Június végétől megkezdődött a cári csapatok előli menekülés. Nagyszalontán keresztül vonultak
                 vissza Görgei tábornok egységei. Néhány napig nála húzta meg magát menekülő és bujdosásra 
                 kényszerülő írótársai közül Vörösmarty Mihály és Bajza József. Nemsokára ő is menekülni 
                 kényszerült, és egy ideig bujdosott. Erdőkben töltötte napjait, és később, amikor 
                 visszamerészkedett otthonába, éjszakákat töltött felöltözve, arra várva, hogy hátha 
                 letartóztatják. A félelem mellett legalább ilyen teherként jelentkezett, hogy <i>„csaknem 
                 földönfutó valék”,</i> ahogy írta később, mert az 1849-es év a teljes anyagi ellehetetlenülés 
                 szélére sodorta családját.</p>
            
            <h3>A szabadságharc után</h3>
            <p>A világosi fegyverletétel után nem tartóztatták le, közéleti szerepet nem vállalva 
                visszatérhetett Szalontára. Szemléletének ellentmondásaira jellemző, hogy az elbukott magyar
                szabadságharcot kétféleképpen tudta értékelni: elégikusan és ironikusan is. Arany a bukás 
                után sem pártolt el a szabadságharc eszméitől. <i>Évnapra</i> című versében 1848. március 15. 
                megtagadását a Megváltót eláruló Péter gyengeségéhez hasonlítja; a <i>Szondi két apródja</i> a 
                szabadságharc dicsőítése. S ha a <i>Nagyidai cigányok</i>ban torzképet rajzol is a szabadságharcról, 
                a gúny csak a vezéreket éri, mert Arany másképp ítélte meg a vezetőket és másképp a népet. 
                1850-től kezdve megint írhatott, és folyóiratokban leginkább lírai költeményeket publikált. 
                Bach-korszakban lassan azért hozzákezdett anyagi helyzetének rendezéséhez, a <i>Nép Barátja</i> 
                tiszteletdíjaiból egy rozzant, kétszobás parasztházat tudott vásárolni.</p>
            <p>Az 1851. év második felében a nagykőrösi református egyház hívására a Nagykőrösi Református 
                Gimnáziumban a magyar és latin nyelv és irodalom tanárává választották, és az év őszén egész 
                űcsaládjával Nagykőrösre költözött. Folyóiratokban rendszeresen publikált, és ebből az 
                időszakból származnak nagyobb művei is. Nagykőrösi tanárként rendszeresebben tanulmányozta a
                magyar nyelvet és az irodalmat, illetve a világirodalom nagyobb eposzait is újraolvasta. Ez 
                időben néhány értekezést írt az <i>Uj Magyar Museum</i>ba.</p>

            <h3>A Magyar Tudományos Akadémiánál eltöltött évei</h3>
            <p>A Magyar Tudományos Akadémia 1858. december 15-én előbb levelező, majd még aznap rendes tagjává 
                választotta Arany Jánost. Ekkoriban sokat betegeskedett, gyomorbántalmak kínozták. Hívták 
                többfelé is tanárnak, de nem vágyott új állásra, mert sokkal mozgalmasabb életet szeretett 
                volna. 1860. július 15-én a Kisfaludy Társaság igazgatójává választotta, így Pestre költözött,
                és még az év november 7-én megindította a Szépirodalmi Figyelőt, amelyet 1862. október 30-ig
                szerkesztett.</p>
            <p>Szalay László elhunytával a Magyar Tudományos Akadémia titkára lett 1865. január 26-tól, majd 
                az új alapszabályok kihirdetése után, 1870. január 17-én a közgyűlés főtitkárrá nyilvánította. 
                űToldy Ferenc halála után 1875–ben egyetemi tanszék vezetésére kérték fel Trefort Ágoston 
                vallás- és közoktatásügyi miniszter felajánljotta a budapesti egyetemen megüresedett magyar 
                irodalomtörténeti tanszéket. A nagy megtiszteltetés ellenére ezt egészségi állapotára való 
                hivatkozással, nem tudta elvállalni.</p>
            <p>A főtitkári teendők alól is megromlott egészsége miatt több ízben is kérte felmentését. 1877-
                ben lemondott főtitkári hivataláról, de ezt az akadémia nem fogadta el, hanem egy évre 
                szabadságra küldték. Miután ez letelt, megismételte lemondását, amit az akadémia szintén nem 
                fogadott el, hanem megint egy évre szabadságolták. 1879-ben harmadszor is kérte a felmentését, 
                ezt már elfogadták.</p>

            <h3>Hírlap és folyóirat</h3>
            <p>1857-ben, Ferenc József és Erzsébet királyné magyarországi látogatása alkalmából a kormánypárti 
                Budapesti Hírlap főszerkesztője (mások mellett) felkérte Arany Jánost egy üdvözlőbeszéd 
                megírására. Az alkotást akadályozó tartós betegségre hivatkozva tért ki a felkérés elől. 
                Mindezek ellenére az utókor a 2000-es évek közepéig azt gondolta, ekkor írta, saját fiókjában
                tartva, <i>A walesi bárdok</i> című balladát. A vers valójában valószínűsíthetőleg csak négy évvel 
                később, 1861 körül született.  1863-ban az általa ugyanebben az évben indított <i>Koszorú</i> című 
                lapban jelent meg először <i>A walesi bárdok</i>. A verset a cenzúra miatt nem sajátként, hanem egy 
                óangol ballada fordításaként írta alá.</p>
            <p>A <i>Koszorú</i> folyóirat 1865 júniusának végén szűnt meg. Arany számos cikket, írói arcképeket, valamint 
                bírálatot és értekezést írt a magyar verselésről. Lelkének belső feszültsége jót tett költészetének, 
                mert versek írására ösztönözte. Lírája ebben az évtizedben bontakozott ki legsokoldalúbban. Mélyen 
                átélte a polgárosodó világ elidegenedését.</p> 
            <p>1865-ben leánya, Juliska, méhgyulladást kapott, szervezete legyengült, majd a tüdőbaj végképp 
                legyőzte, fél évvel azután meghalt, hogy Szél Kálmántól kislánya született, Szél Piroska. 
                Szeretett leányának váratlan halála mélyen megrendítette Aranyt, olyannyira, hogy amikor 
                verset kezdett írni lánya emlékére, a negyedik sor után megakadt, és ezt írtafüzetébe a 
                folytatás helyett: <i>„Nagyon fáj! nem megy!”</i> A családi életben bekövetkezett tragédia hatására 
                több mint egy évtizedre a költő is elhallgatott benne. 1868-tól Aranyéknevelték Juliska 
                kislányát, aki 21 éves korában ugyancsak a tüdőbaj áldozata lett.</p>

            <h3>Kitüntetése</h3>
            <p>Deák Ferenc és a kiegyezés híve volt, de <i>A walesi bárdok</i> című művében is kifejezte, hogy a 
                leigázott tartomány urát nem szíveli. 1866-ban Ferenc József elismerve érdemeit és fejet 
                hajtva költői munkássága előtt, Arany Érdemkereszttel tüntette ki. A Belügyminisztériumból az
                MTA címére kiküldött érdemkeresztet a költő nem akarta elfogadni, ezért értesítette a 
                belügyminisztert, hogy visszautasítja azt. A megkeresésére hamar választ kapott, hogy nem 
                teheti meg, mert a <i>Hivatalos Lap</i> már leközölte a kitüntetést. Ezután nem tehetett egyebet, 
                minthogy a kitüntetés mellé írt egy fricskát, és a fiókjában felbontatlanul őrizte, a kettőt 
                együtt halála után találták meg.</p>
            <p>Ferenc József koronázása alkalmával újabb, immáron fejedelmi kitüntetést adományozott a magyar 
                nemzet akkor élő legnagyobb költőjének, 1867-ben a kiváltságosak közé emelte, és a Szent 
                István-rend kiskeresztjével tüntette ki. Arany ezt az uralkodói kegyet is megpróbálta 
                visszautasítani, de báró Eötvös József vallás- és közoktatásügyi miniszternek írt 
                tiltakozására azt a választ kapta, hogy: <i>„…neked jogodban áll e rendjelt nem hordani, s ezt 
                alkalmasint tenni is fogod, de azt visszaútasítani, ahhoz bizony, barátom, nincs jogod. 
                Nemcsak a fejedelem iránti tiszteletet, de más érdekeket sértenél meg…”</i> Közben az újságból 
                értesült, hogy a belügyminiszter „Budán folyó év és hó 11-én 2366. elnöki szám alatt 
                kibocsátott” rendelete az ő kitüntetéséről szól. Ekkor tiltakozásul írt báró Wenckheim Béla 
                belügyminiszternek is. A két miniszter személyesen is felkereste, és végül hosszas kapacitálás
                és levélváltások után írta e sorokat: <i>„ Én tartottam magamat, míg lehetett, de végre 
                belátván, hogy nagy demonstrationalis látszat nélkül (mitől mindig irtóztam) a visszautasítás 
                meg nem történhetik, beleegyeztem…”</i></p>

            <h3>Halála és temetése</h3>
            <p>1865-től 1876-ig eredeti művein alig dolgozott valamit. Miután megvált főtitkári hivatalától, a 
                visszavonulás jót tett irodalmi munkásságának, mert számos lírai költeményt és balladát írt ez 
                időben. 1879-ben készült el a Toldi szerelme című elbeszélés tizenkét énekben, melynek első 
                kiadása két hónap alatt elfogyott. A Magyar Tudományos Akadémia és a Kisfaludy Társaság is 
                jutalmával tüntette ki. A Társaság ötvenaranyos jutalmából alapítványt hozott létre. Élete 
                végén Arany nagyobb vállalásai közül a Toldi szerelmét tudta befejezni. Irodalmi tevékenységét 
                ekkor már az is nehezítette, hogy megrendült az egészsége: 1868-ban veszélyes máj- és 
                bélgyulladást állapítottak meg nála. 1870-ben korának legnevesebb sebésze, Kovács Sebestény 
                Endre operálta meg, és több epekövét is eltávolította. Hallása és látása is romlani kezdett, 
                de felesége gondoskodásának és a megfelelő étrendjének köszönhetően néha-néha megint elláthatta
                hivatalát, és még az irodalommal is foglalkozhatott. A fulladozó, nehéz légzése azonban 
                napközben is gyakran jelentkezett, de különösen a reggeli és a hajnali órákat nagyon 
                megszenvedte.</p>
            <p>Az 1870-es évek során befejezte a Hamlet és a János király fordítását, lefordította 
                Arisztophanész összes művét, elkészült a Bolond Istókkal, valamint megírta az Őszikék című 
                ciklusát, és bevégezte a Toldi-trilógia középső részét, a Toldi szerelmét. Régi betegsége, 
                a heveny hörgőgyulladás 1878 áprilisában újra kitört rajta, de a szokottnál súlyosabban. 
                Végül – egy városi legenda szerint – a pesti Petőfi téri Petőfi-szobor 1882. október 15-i 
                avatásán meg is hűlt, és tüdőgyulladást kapott. Ettől kezdve állapota fokozatosan romlott, 
                és egy héttel később, október 22-én déli 12 órakor elhunyt Budapesten, a Magyar Tudományos 
                Akadémia palotájában lévő szolgálati lakásában, élete 66., házasságának 42. évében.</p>
            <p>Temetése október 24-én, délután 3 órakor a Kerepesi temetőben a református egyház szertartása 
                szerint zajlott. Végső nyughelyére az akadémia tagjai testületileg kísérték. Később a Margit-
                szigetről áttelepített tölgyeket ültettek a sírja fölé.</p>
            
            <br>
            <h2>Költői munkássága</h2>
            <p>Arany János a Toldi (1846) szerzőjeként él a köztudatban, pedig életművének nagyobb fele a 
                forradalom (1848) után született. Egy bukott forradalom után minden bonyolulttá és 
                érthetetlenné, minden bizonytalanná válik, míg a forradalom előtt, mondhatni, a forradalom 
                előestéjén egyszerűnek és érthetőnek, sőt elrendezhetőnek látszott. Arany János a 
                bizonytalanság költője volt. Bizonytalan volt a szerepében, amit vállalt és bizonytalan a 
                korban, amely ilyen szerepet kínált neki. Bizonyosságot egyedül az irodalomban talált. 
                Irodalmunkban egyedülálló formatökélye kortársait bámulatba ejtette, a következő nemzedékeket
                viszont elbátortalanította.</p>
            
            <h3>Kezdetek</h3>
            <p>Bár romantikus elbeszéléseket is írt, Arany művészi pályakezdését mindenekelőtt a két elbeszélő 
                költemény, Az elveszett alkotmány című szatirikus eposz (1845) és a Toldi, a régi monda 
                újraköltése (1846) fémjelzi. A Toldi sikerén felbuzdulva Arany hamarosan nekilát a Toldi 
                estéje megírásának. 1848-ban el is készül műve első változatával, amit meg akar jelentetni, 
                de közbeszólt a történelem, s a viszontagságos körülmények között meghiúsut a kiadás. Arany 
                az ötvenes évek elején változtatott a szövegen és 1854-ben ezekkel a változtatásokkal jelent 
                meg.</p>

            <h3>Művei a 40-es 50-es években</h3>
            <p>1847-ben Arany kísérletezett a lirizált kisepika megteremtésével. Az egyik ilyen kísérleti műve
                 <i>A rab gólya</i>. Ebben a műben a rab madár hagyományos allegóriáját a kiszolgáltatottságot 
                 lélekállapotként való ábrázolásával fejleszti ki. Lépéseket tesz az egyjelentésű allegóriától
                 a sokjelentésű jelkép teremtése felé, s közben későbbi balladáinak statikusabb (mert líraibb)
                 előzményét teremti meg.</p>
            <p>1848–49-ben néhány közéleti helyzetdalt ír (pl. <i>Nemzetőr-dal</i>, 1848), de egyikükkel sem hoz 
                létre jelentékes esztétikai értéket, mivel a közösségi hangnem távol áll szubjektív 
                líraiságától.</p>
            <p>Szemléletének belső ellentmondásaira, vívódásaira jellemző, hogy a bukott forradalmat 
                kétféleképpen értékeli: elégikusan és ironikusan. A <i>Letészem a lantot</i> (1850) a 
                világosi fegyverletétel előtti elégikus hangnem egyenes folytatása. Két létállapotot 
                szembesít benne a költő: az értékben gazdag múltat és az értékszegény jelent.</p>
            <p>Ezt a gondolatot fejleszti tovább az <i>Ősszel</i> című versében (1850), amelyben a romantikusoknak 
                kedves, Petőfi által is felhasznált, Homérosz-Osszián ellentétet dolgozza fel a hajdani költői 
                ábrándok és a nemzetvesztés fölött borongó bárd szembeállítására. A görög és a kelta világ, Dél
                és Észak, antikvitás és újkor ellentéte, a magyar szabadságharc siratásán túl, a nagy 
                történelmi korszakváltás jelképévé válik, mint ahogy az ősz a rezignáltan szemlélt, a 
                harmonikus életet kizáró modern kor szimbólumává.</p>
            <p></p>
        </div>
        <div class="col-sm-2">
            <div  id="lista"></div>
        </div>
    </div>
    
    <div class="menu-mobile">
        <div class="title"><img src="https://cdn.icon-icons.com/icons2/1883/PNG/512/caretsymbol_120671.png" class="arrow"></div>
        <ul class="nav ">
            <li><a href="../Feliratkozo/feliratkozas.html"><i class="ti-dashboard menu-icon mr-2 fa-lg menu-icon-color active-nav db-iconmd"></i>Ha fel akarsz iratkozni az oldalra katt ide</a></li>
        </ul>
      </div>
</body>
</html>