<!DOCTYPE html>
<html lang="hu">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="jozsefattila.css">
    <script src="jozsefattila.js"></script>
    <title>József Attila</title>
</head>
<body>
  <div class="col-sm-8" id="szoveg">
    <h1>József Attila</h1>
    <p>József Attila Baumgarten- és posztumusz Kossuth-díjas magyar költő, a magyar irodalom egyik legkiemelkedőbb,
       legeredetibb alakja. Félárva, munkásosztálybeli gyermekként ifjúsága tele volt lemondással és brutalitással,
       felnőttként, a korszak egyik legkiválóbb költőjeként pedig szembesülnie kellett a meg nem értéssel és a 
       politikai elnyomással. Öngyilkosságra utaló tragikus halálának pontos körülményeit azóta sem sikerült 
       tisztázni.</p>
    <p>A Szegedi Tudományegyetemen tanárnak készült, de a <i>Tiszta szívvel</i> című verse miatt kirobbant 
      jobboldali tiltakozások nyomán Horger Antal professzor eltanácsolta a tanári pályától. Ezután nyugati 
      egyetemekre iratkozott be: Bécsben hallgatott előadásokat, majd Párizsban a Sorbonne-on tanult és 
      tökéletesítette nyelvtudását. Közben megismerkedett a német és francia költészettel, melynek reprezentánsai 
      közül főleg Villon gyakorolt rá nagy hatást.</p>

    <h3>Gyerekkora</h3>
    <p>1905. április 11-én született Budapesten, apja József Áron, szappanfőző munkás; édesanyja, leánykori nevén
       Pőcze Borbála, szabadszállási parasztlány. Apja 1908. július 1-én eltűnt; családja úgy tudta, hogy 
       kivándorolt Amerikába, valójában Romániába ment. A három gyermekével magára maradt anyukája napszámos
       munkát vállalt, úri házakhoz járt mosni, vasalni, takarítani,de így sem tudta gyermekeit eltartani. Az
       albérleti díjakat sem bírta kifizetni, állandó költözködésre kényszerültek. 1910 tavaszán Etus és Attila
       az Országos Gyermekvédő Liga jóvoltából Öcsödre Gombai Ferenc parasztgazda házához került. Az ellátás 
       fejében a házi munkában segédkeztek.</p>
    <p>József Attila az öcsödi református elemi iskolában kezdte meg tanulmányait, az 1911-1912-es tanévben. 1912 
      júniusában a két testvér hazatért. Anyjukat munka közben súlyos baleset érte, s félretett kis pénze hamar 
      elfogyott. A család a külváros nyomorgó szegényeinek életét élte. A kisiskolás Attila próbálkozott a 
      kenyérkereset szabályos és szabálytalan eszközeivel.</p>
    <p>A testvérével 1914 első felében összeveszett, Attila ekkor kísérelt meg először öngyilkosságot: lúgkővel 
      akarta magát megmérgezni, de tévedésből keményítőt ivott. 1914 végén jelentkeztek a anyukája betegségének 
      első jelei; kiderült, hogy méhrákja van.</p>
    <p>József Attilát Szabadszálláson érte a hír, hogy édesanyja meghalt. Az árván maradt testvérek a Makai 
      házaspárhoz költözött. Makai a rokonok megtévesztésére Etust szobalányként, Attilát annak testvéreként 
      mutatta be. 1920 júniusától nagykorúságáig Makai Ödön lett József Attila gyámja. Gyámja beiratta a makói 
      magyar királyi állami főgimnáziumba, itt indult költői pályája.</p>
    <p>1922 decemberében megjelenik első önálló verseskötete, a <i>Szépség koldusa</i> (1922) is, egy szegedi 
      nyomdász-kiadó vállalkozásában. A tizenhét éves diák nem akármilyen indulást tudhat magáénak: a <i>Szépség 
      koldusához</i> Juhász Gyula írt előszót, az ifjú szerzőt <i>„Isten kegyelméből való költő”</i>-ként ajánlva 
      az olvasók figyelmébe.</p>
    
    <h3>A felkészülés évei</h3>
    <p>1923. január 10-én kilépett a gimnáziumból. Makai Ödön, amikor erről a lépésről tudomást szerzett, 
      beszüntette anyagi támogatását, hogy gyámfiát „jobb útra” térítse. Espersit Jánosnál kap lakást, olykor más 
      barátainál húzódik meg. Kizárólag a költészetnek akar élni. Gyakrabban utazik Szegedre. Költői pályájának 
      legtermékenyebb évei ezek: versei számát tekintve 1922 és 1925 között írta műveinek mintegy felét. Más 
      költőkkel szemben, akik hosszabb-rövidebb tanulóidő után megtalálják saját hangjukat s elszakadnak a 
      követett mintáktól, József Attila akkor sem hagy fel az utánzással és az imitációval, amikor pedig már 
      kikísérletezte saját hangját.</p>
    <p>Az életmű felől nézve ez a félévtized: a felkészülés időszaka. A Kékmadár nevű folyóirat október 19-i 
      számban látott napvilágot a <i>Lázadó Krisztus</i> című verse, amely ellen előbb a Kelet Népe intézett éles 
      támadást, majd 1924 elején az ügyészség indított miatta istengyalázási pert. József Attilát előbb nyolc 
      hónapi fogházra és 200.000 korona pénzbüntetésre ítélték, később a Tábla nyolcról egy hónapra csökkentette 
      az elzárás idejét, végül a Kúria 1925. március 4-én fölmentette őt. Az ítélettel a sajtó sokat foglalkozott, 
      a per nyomán vált neve szélesebb körben ismertté.</p>
    <p>1924 májusában már újabb verseskötet kiadását tervezi, méghozzá <i>Lázadó Krisztus</i> címmel. Bekapcsolódik a 
      főváros irodalmi életébe. Könyvügynökként dolgozik, majd néhány hónapig a Mauthner-féle magánbankház 
      tisztviselője. A család és a barátok szavára hallgatva beiratkozik a szegedi egyetemre: 1924. szeptember 
      13-tól a Magyar Királyi Ferenc József Tudományegyetem magyar-francia-filozófia szakos hallgatója. Sokat 
      nélkülözik, sokszor ismerősei látják el élelemmel. Októberben <i>A villámok szeretője</i> címmel tervezi második
      verseskönyve kiadását, ami utóbb <i>Nem én kiáltok</i>-ra változik, s már karácsony után megjelenik.</p>
    <p>1925. március 25-én a <i>Szeged</i> című lapban megjelent a <i>Tiszta szívvel</i> című költeménye, ami újabb 
      fordulathoz vezetett a költő életében. Egy másik lap, a <i>Szegedi Új Nemzedék</i> azonnal nekirontott a Szegednek
      , s föltehetően innen szerzett a versről tudomást Horger Antal nyelvész professzor, egyszersmind az egyetem
      dékánja, akit oly mértékben fölháborított a <i>„Nincsen apám, se anyám, / se istenem, se hazám”</i> 
      nihilistának vélt gesztusa, hogy szükségét érezte a költőt március 30-án magához rendelni és két tanú
      jelenlétében „eltanácsolni” az egyetemről. Horger fenyegetését József Attila nemcsak életre szóló 
      sérelemként élte meg, hanem olyan, a hivatal súlyát maga mögött tudó tiltásként is, ami örökre elzárja 
      előle a pedagógusi pályát Magyarországon.</p>
    <p>Májusban befejezte ugyan a második szemesztert, de otthagyta a szegedi egyetemet. Pesten tagja lett a 
      Vági-féle Magyarországi Szocialista Munkáspártnak. A Makai családban elmérgesedő állapotok elől albérletbe 
      menekült.</p>
    <p>Október első napjaiban Bécsbe utazott. A Collegium Hungaricum igazgatója, Lábán Antal vette pártfogásába, 
      tanítványokhoz juttatta. Beiratkozott a bécsi egyetemre. Nagy érdeklődéssel olvasta a marxizmus 
      klasszikusait és az anarchistákat; gyakran kereste fel a magyarok látogatta kávéházakat, személyes 
      ismeretséget kötött Kassák Lajossal és Németh Andorral, 1926 elején pedig a különféle politikai irányzatokhoz
      tartozó emigránsokkal: a kommunista Landler Jenővel, Lukács Györggyel és Balázs Bélával, a liberális Lesznai
      Annával, Hatvany Lajossal és Ignotusszal.</p>
    <p>1926 szeptemberben Bécs érintésével Párizsba utazott, itt érte a hír, hogy közben a <i>Nyugat</i> 1926. szeptember 
      15-i számában megjelent Ignotus <i>Vers és verselés</i> című cikke, ahol újraközölte és méltatta a <i>Tiszta szívvel</i> 
      című költeményt. Utóbb Hatvany Lajos is úgy nyilatkozott e versről, hogy ebből <i>„fogják megismerni a kései 
      korok, hogy mi történt az összeomlás utáni szerencsétlen nemzedékkel”</i></p>
    <p>Párizsi tartózkodása idején is folytatta a Bécsben megszokott bohém, nélkülözésekkel teli életmódját. Nagy 
      lendülettel tanult franciául, november 12-én iktatták be a Sorbonne egyetemi polgárai közé. Ekkor már az 
      anarchista mozgalommal rokonszenvezett: tagja lett az Union Anarchiste-Communiste-nak. 1927 elején 
      kapcsolatba került a Francia Kommunista Párt magyar szekciójával. Március 12-én szerepelt a frissen 
      alapított <i>Esprit Nouveau</i> nevű folyóirat estjén. Június végén közel két hónapot töltött a francia 
      Riviérán, Cagnes sur mer-ben, egy Nizza közelében fekvő faluban. 1927 augusztusában nagy tervekkel tért haza 
      Magyarországra. Beiratkozott a budapesti egyetem bölcsészkarára (itt is két szemesztert járt végig) és 
      <i>Nincsen apám se anyám</i> címmel készült kiadni harmadik verseskönyvét.</p>
  </div>

  <div class="menu-mobile">
      <div class="title"><img src="https://cdn.icon-icons.com/icons2/1883/PNG/512/caretsymbol_120671.png" class="arrow"></div>
        <ul class="nav">
          <li><a href="../Feliratkozo/feliratkozas.html"><i class="ti-dashboard menu-icon mr-2 fa-lg menu-icon-color active-nav db-iconmd"></i>Ha fel akarsz iratkozni az oldalra katt ide</a></li>
        </ul>
      </div>
</body>
</html>